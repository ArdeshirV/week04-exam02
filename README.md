# week04-exam02 - هفته‌ی چهارم، تمرین دوم، نبرد دسترسی‌ها
## نبرد دسترسی‌ها

روزبه که با بچه‌های بوت‌کمپ رقابت تقریبا دوستانه‌ای در طراحی و حل سوالات دارند، پس از حل کردن یکی پس از دیگری سوالاتش توسط بچه‌های بوت‌کمپ این بار قصد دارد شانس خود را در زمینه لینوکس امتحان کند.

او دیگر امیدوار است دشوارترین سوالی که می‌خواهد مطرح کند، بچه‌های بوت‌کمپ را شکست خورده از میدان خارج کند! روزبه از بچه‌های بوت‌کمپ می‌خواهد که باز هم دو کاربر user1 و user2 را بسازد. گروه مشترکی نیز به اسم shared ساخته شود که هردو کاربر به آن اضافه شوند. هر یک از این کاربران باید مشخصات زیر را داشته باشند:

- پوشه‌ی خانه‌ی مخصوص به خود را داشته باشند.
- نیازی به نوشتن کامنت ندارند.
- هیچکدام از یوزرها نیازی به پسورد ندارند.
- هر دو یوزر باید عضو گروه shared باشند.

سپس باید دایرکتوری‌ای با اسم shared_files در روت (/) بسازد. پس از ایجاد دایرکتوری، یک فایل با اسم shared_file در این دایرکتوری بسازد. در نهایت نیز گروهی که صاحب این فایل و این دایرکتوری است را گروه shared قرار دهد و کاربر صاحب فایل و دایرکتوری را user1 قرار دهد. همچنین تنها دسترسی خواندن و نوشتن را برای گروه و کاربر صاحب این فایل بدهد و به سایر کاربران هیچ دسترسی‌ای ندهد. بعد از اتمام کار نیز کاربران و گروه‌ و همه فایل‌های آنا‌ن را پاک کند!

ولی ما در کوئرا بر این باوریم که بچه‌های بوت‌کمپ قوی‌ان و میتونن تیم روزبه رو بزنن!

#### توجه کنید
- شما می‌توانید هر تعداد دستوری که نیاز دارید را برای داوری ارسال کنید و محدودیتی در تعداد دستورات ندارید.
- شما حق استفاده از هر دستوری به غیر از usermod و cd را دارید ولی توصیه می‌کنیم هیچ پایپ‌لاینی تشکیل ندهید.
- نیازی به استفاده از sudo نیست.
- نیازی به استفاده از آپشن --remove-all-files برای حذف یوزر نیست.
- توصیه می‌کنیم پس از حل تمرین، حتما پاسخ سوال را ببینید.

#### نحوه ارسال
برای ارسال جواب می‌توانید دستورات خواسته شده را درون فایلی با نام solution.sh وارد کنید و آن را انتخاب و سپس ارسال کنید.

